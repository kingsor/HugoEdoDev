---
date: "2025-04-17"
title: Doubleloop - Il processo di selezione
summary: Una serie di post relativi al processo di selezione in DoubleLoop che trovo molto interessante
categories:
- manager
- developer
tags:
- team-development
- selezione
- software-house
---


Una serie di tre post molto interessanti relativamente al processo di selezione in [Doubleloop](https://www.linkedin.com/company/doubleloop_io/posts/).

- ✅ Parte 1/3: Come scegliamo le persone con cui lavorare in doubleloop https://lnkd.in/dSpv_Vkz
- ✅ Parte 2/3: Le fasi del nostro processo di assunzione https://lnkd.in/dHgJDu9r
- ✅ Parte 3/3: Quando assumiamo e cosa possiamo migliorare https://lnkd.in/dY6Ubz-9


Riporto qui i tre post come note to self.

## Come scegliamo le persone con cui lavorare

💡 Contesto  
In doubleloop sviluppiamo software su misura per progetti strategici, facendo leva su un approccio iterativo-incrementale e sull’eccellenza tecnica. Siamo un team di 10 persone e cresciamo lentamente, per scelta. Vogliamo farlo in modo sostenibile, preservando qualità e cultura. Ogni nuova persona cambia l’equilibrio del team, quindi ci prendiamo il tempo necessario per scegliere bene.

Crescere in modo organico ci permette di:
- ✅ Trasmettere la nostra visione business → Il software è un mezzo, non il fine. Siamo li per risolvere un problema o fornire una capacità.
- ✅ Team affiatato e con una cultura sana → Lavoriamo meglio se ci fidiamo l’uno dell’altro.
- ✅ Distribuire conoscenza invece di accentrare competenze → Creiamo opportunità di apprendimento su pratiche e dinamiche tipiche dello sviluppo software.
- ✅ Eccellenza tecnica → Sviluppiamo software e vogliamo farlo bene.

👥 Consideriamo il processo di selezione come chiave per mantenere questi equilibri.  
È più facile mantenere una cultura aziendale e una visione allineata se investi nel processo di selezione in ingresso.

🔍 Cosa cerchiamo?  
Più delle skill perfette, ci interessa l’attitudine giusta: voglia di imparare, apertura al confronto, interesse per il nostro modo di lavorare. Le competenze si acquisiscono nel tempo, il mindset è sicuramente più difficile da cambiare.

Sappiamo anche che un colloquio non può dirci tutto ma dedichiamo tempo ai candidati per ridurre il rischio di iniziare collaborazioni che non siano un buon match per entrambi.


## Le fasi del nostro processo di assunzione

💼Il nostro processo è suddiviso in più fasi.

1️⃣ Colloquio conoscitivo (30-40 min)  
Tre persone del team incontrano il candidato per una chiacchierata informale, suddivisa in tre parti:  
Il candidato (10 min) → Percorso e motivazioni per lavorare in doubleloop.  
doubleloop (10 min) → Chi siamo, su cosa lavoriamo, stack tech.  
Q&A + processo di selezione (10-20 min).

🎯 Obiettivo: capire se siamo compatibili sugli aspetti emersi durante la chiacchierata.

2️⃣ Esercizio tecnico a casa  
Se il colloquio è andato bene, proponiamo un piccolo kata da fare in autonomia, nel linguaggio preferito, senza scadenza stretta (di solito arriva entro 2 settimane). Una volta soddisfatto, il candidato ci condivide il repo.

3️⃣ Review interna asincrona  
Chi vuole e ha tempo lascia feedback sulla pagina Notion dedicata. L’obiettivo non è dare voti, ma trovare spunti di confronto.

4️⃣ Colloquio tecnico (1.5-2h)  
Partiamo da ciò che ci è piaciuto nella codebase e poi esploriamo miglioramenti possibili. Segue una sessione di refactoring in pairing, lavorando su piccole modifiche per simulare la collaborazione in doubleloop.

💡 Mettere a proprio agio il candidato è fondamentale. Sappiamo che un colloquio tecnico può essere stressante, quindi creiamo un ambiente rilassato, partendo sempre dai punti di forza del codice e guidando la discussione in modo costruttivo.

5️⃣ Comunicazione finale  
Chi ha partecipato si allinea e decide il da farsi. Mandiamo sempre un feedback, che sia un’offerta, un rifiuto o una richiesta di attesa (capita che stiamo valutando più persone in un periodo).

📌 Il nostro obiettivo è che anche chi non entra in doubleloop trovi il processo utile e stimolante. Finora i feedback sono stati positivi! 😊


## Quando assumiamo e cosa possiamo migliorare

📌 Quando è il momento giusto per assumere?  
Per molte aziende, l’hiring è un classico problema dell’uovo e della gallina: assumere solo quando serve (rischiando di essere in emergenza) o anticipare la crescita (prendendosi qualche rischio)?

Noi abbiamo sempre scelto la seconda strada:  
- 🔹 Non assumiamo per esigenze di progetto.
- 🔹 Assumiamo in anticipo per crescere in modo organico.
Questo ci permette di integrare nuove persone con il giusto tempo, senza pressioni, e costruire un team solido.

🛠️ Cosa possiamo migliorare?  
Il nostro processo è lungi dall’essere perfetto e stiamo esplorando nuove idee per affinarlo. In particolare durante il colloquio conoscitivo vorremmo adottare criteri di valutazione più oggettivi.

