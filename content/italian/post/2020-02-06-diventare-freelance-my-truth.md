---
date: "2020-02-06"
title: "Diventare freelance: tutta la (mia) verità"
summary: Il punto di vista di Yunikon Design a proposito del lavorare da freelance
categories:
- manager
- developer
- designer
tags:
- freelancing
- personal-branding
- note-to-self
---

[Diventare freelance: tutta la (mia) verità](https://www.yunikondesign.com/diventare-freelance-tutta-la-mia-verita/)

> La realtà non è quella che ci mostrano i *freelance-influencer* su Instagram: la maggior parte di noi lavora come chiunque altro. A volte volentieri, a volte con fatica. A volte raggiungendo qualche piccolo successo, altre volte meno.

> La verità è che **non si lavora da freelance, ma si vive da freelance**. Questo vuol dire che non ci sono sabati e domeniche che tengano, come nemmeno “*sono le 18:00, andiamo a farci un aperitivo e ci pensiamo domani?*”.

> Il pensiero, tipicamente di chi lavora da dipendente, in cui ci si butta tutto alle spalle perché è finito l’orario di lavoro, se sei freelance non esiste. Questo porta a essere focalizzati, spesso inconsapevolmente, per una buona fetta del proprio tempo sul proprio lavoro, anche se in quel momento non stai davvero lavorando: il tuo lavoro però è sempre lì, in un angolo della tua mente, pronto a bussare ad ogni ora della giornata, tutti i giorni (mentre sei sotto la doccia, mentre guidi o prepari la cena).

> Si può scegliere di **accettarlo e imparare a conviverci** (come ho fatto io), oppure essere consapevole che diventare freelance non fa per te (e non c’è davvero nulla di male).

> Perché scegliere di diventare freelance? No, la risposta non è “*per non avere più un capo a cui rendere conto*“, dal momento che, da freelance dovremo rispondere a più capi (i clienti).

> Quindi se mi si chiede “*è una questione di soldi?*” io rispondo “*certo che è una questione di soldi: è un lavoro e come tale è sempre una questione di soldi*”.

> agli aspiranti lavoratori autonomi: *siete voi a dettare le regole del gioco*. È un concetto semplice e banale, che non si conosce o si tende a minimizzare, soprattutto se si è all’inizio: siate chiari fin da subito con i vostri clienti, chiedete sempre che il vostro contratto sia firmato e prima di partire con ogni progetto pretendete un anticipo. Se al cliente non va bene, niente drammi: il mondo là fuori è pieno di altri professionisti che possono scendere alle condizioni a cui voi non volete sottostare. *Discutete, trattate, ma se una cosa non vi va bene, non abbassatevi mai ad accettare lavori che, in cuor vostro, sapete che vi faranno vivere male.* Scegliere a cosa e con chi lavorare è uno dei bonus dell’essere e/o del diventare freelance!;

> a chi è già freelance: smettetela di martirizzarvi e autocommiserarvi sui social. [..] Non ne posso più di leggere colleghi che “*lavorano il doppio delle ore per la metà dei soldi*”: non c’è nulla di cui vantarsi, è un pensiero malsano (per voi e per chi vi segue) e infedele (nei confronti della figura del freelance).

